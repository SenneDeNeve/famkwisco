<!DOCTYPE html>
<html lang="en">
<head>
    <meta charset="UTF-8"><meta name="viewport" content="width=device-width, initial-scale=1.0"><link rel="stylesheet" href="style.css"><title>Reglement</title>
    <link rel="icon" type="image/x-icon" href="logo_notext.png">
</head>
<body>
<header><img src="logo.png" alt="Quiz Logo"></header>
<nav>
<a href="index.html">Home</a>
<a href="overons.html">Over Ons</a>
<a href="reglement.html">Reglement</a>
<a href="eregallerij.html">Eregallerij</a>
</nav>
<main class="rules-container">
    <h1>Reglement</h1>

    <section>
        <h2>Hoofdstuk 1: Algemene bepalingen</h2>

        <h3>Artikel 1</h3>
        <p>De Familiequiz is een jaarlijks georganiseerde quiz die als doel heeft de onderlinge wedijver alsook de cohesie onder de deelnemers te stimuleren. 
        Het betreft een wedstrijd waarbij de deelnemers vragen beantwoorden, de geleverde antwoorden kunnen vervolgens één of meerdere punten opleveren. 
        De deelnemer die op het einde van de quiz de meeste punten behaalde is de winnaar.</p>

        <h3>Artikel 2</h3>
        <p>De Familiequizcommissie is belast met de organisatie van de Familiequiz.</p>

        <h3>Artikel 3</h3>
        <p>Bij voorkeur heeft de Familiequiz plaats op 24 december. 
        Indien dit niet mogelijk blijkt, dient de voorkeur uit te gaan naar een datum in de twee laatste weken van de maand december. 
        Indien ook dit niet mogelijk blijkt, kan een ander moment in het jaar gekozen worden. 
        Desgevallend de situaties beschreven in lid 2 en lid 3 van dit artikel, is de Familiequizcommissie belast met het kiezen van een geschikte datum.</p>

        <h3>Artikel 4</h3>
        <p>Deelname aan de Familiequiz is geheel vrijwillig en zonder enige verplichting.
        Men kan slechts deelnemen wanneer men in het bezit is van een officiële uitnodiging, de Familiequizcommissie is belast met het versturen van de uitnodigingen naar alle genodigden.</p>

        <p>Volgende personen worden jaarlijks automatisch uitgenodigd:</p>
        <ol>
            <li>De wettige nakomelingen van de heer DE NEVE Chris en mevrouw MORGAN Sylvie alsook zijzelf</li>
            <li>De wettige echtgenoten en wettig samenwonende partners van de in punt 1 bedoelde personen</li>
        </ol>

        <p>Iedereen kan eender wie als genodigde voorleggen ten aanzien van Familiequizcommissie, dewelke belast is met het bestuderen en beoordelen van de aanvragen. 
        De genodigden dienen ten minste één week voor het plaatshebben van de Familiequiz hun deelname te bevestigen.</p>
    </section>

    <section>
        <h2>Hoofdstuk 2: De Familiequizcommissie</h2>

        <h3>Artikel 5</h3>
        <p>De Familiequizcommissie, verder ook wel de Commissie, is het orgaan dat de Familiequiz organiseert. 
        De Familiequizcommissie zal bekend zijn onder de naam FamKwisCo.</p>

        <h3>Artikel 6</h3>
        <p>De Commissie wordt elk jaar opnieuw samengesteld. 
        Eender wie kan zich kandidaat stellen om lid te worden van de commissie. 
        De voltallige samenstelling van de commissie dient, bij stemming met absolute meerderheid, te worden goedgekeurd door de op een daarvoor aangekondigde zitting aanwezige leden van de aftredende Familiequizcommissie alsook de deelnemers van de laatste Familiequiz.</p>

        <h3>Artikel 7</h3>
        <p>De leden van de Familiequizcommissie kunnen nooit deelnemen aan de Familiequiz. 
        De leden van de Familiequizcommissie zijn gebonden aan een zwijgplicht, deze verbiedt hun informatie betreffende de inhoud, vorm of het verloop van de Familiequiz met personen buiten de Commissie te delen.</p>

        <h3>Artikel 8</h3>
        <p>Eenieder kan verzoeken en/of klachten indienen ter attentie van de Familiequizcommissie. 
        De Commissie is belast met het evalueren van elk van de in lid 1 van dit artikel bedoelde correspondenties.</p>

        <h3>Artikel 9</h3>
        <p>Alle beslissingen, door de Familiequizcommissie genomen, zijn op basis van consensus onder de leden aanwezig op aangekondigde zittingen van de Commissie.</p>

        <h3>Artikel 10</h3>
        <p>De Familiequizcommissie kan worden ontbonden:</p>
        <ol>
            <li>Bij bepaling door de Commissie zelf</li>
            <li>Bij ontdekking van illegitieme gedragingen bij minstens één van zijn leden</li>
            <li>Bij stemming, met absolute meerderheid, van een motie van wantrouwen door de op een daarvoor aangekondigde zitting aanwezige deelnemers van de laatste Familiequiz</li>
        </ol>
        <p>Indien de Commissie wordt ontbonden, wordt overeenkomstig Artikel 6 een nieuwe Familiequizcommissie samengesteld.</p>
    </section>

    <section>
        <h2>Hoofdstuk 3: Uitvoering</h2>

        <h3>Artikel 11</h3>
        <p>De Familiequizcommissie bepaalt jaarlijks de vorm, inhoud en het verloop van de Familiequiz. 
        Bij het opstellen van de vragen tracht de Commissie neutraal te blijven, dit door vragen te stellen over uiteenlopende onderwerpen. 
        De Commissie kan op voorhand het verloop van de quiz bekend maken.</p>

        <h3>Artikel 12</h3>
        <p>Indien tijdens de quiz blijkt dat één der vragen een inhoudelijke fout bevat of door één of meerdere kandidaten onmogelijk op te lossen is, zullen er voor deze vraag geen punten aangerekend worden.</p>

        <h3>Artikel 13</h3>
        <p>Wanneer er ten behoeve van hun deelname aan de Familiequiz extra materiaal dient te worden voorzien door de deelnemer zelf, zal dit op de uitnodiging worden vermeld. 
        Het materiaal dat eventueel door de deelnemer wordt voorzien is zijn verantwoordelijkheid. 
        Als de gesteldheid van het door de deelnemer voorziene materiaal de deelnemer belemmert op bepaalde vragen te antwoorden, geldt de in Artikel 12 opgenomen provisie niet.</p>

        <h3>Artikel 14</h3>
        <p>Tijdens de Familiequiz is het verboden om op eender welke manier vals te spelen, de Familiequizcommissie is belast met het bepalen of er sprake is van valsspelen.</p>
        <p>Valsspelen kan inhouden, maar is niet gelimiteerd tot:</p>
        <ol>
            <li>Het gebruik van externe bronnen</li>
            <li>Andere deelnemers helpen en zich laten helpen door andere deelnemers</li>
            <li>Zich laten assisteren door externen</li>
            <li>Andere deelnemers significant belemmeren</li>
        </ol>

        <h3>Artikel 15</h3>
        <p>De deelnemers dienen zich tijdens de Familiequiz hoffelijk te gedragen. 
        Er wordt van de deelnemers een respectvolle houding verwacht ten opzichte van elkaar en ten opzichte van de leden van de Familiequizcommissie.</p>

        <h3>Artikel 16</h3>
        <p>De deelname van een deelnemer kan worden geschorst, indien deze zich gedraagt in strijd met dit reglement. 
        Ook na afloop van de Familiequiz kan de deelnamen nog worden ingetrokken. 
        Desgevallend zal het klassement aangepast worden rekening houdend met de schorsing.</p>
    </section>

    <section>
        <h2>Hoofdstuk 4: Het Reglement</h2>

        <h3>Artikel 17</h3>
        <p>Als officiële versie van dit reglement geldt de versie die te raadplegen is via de website: <a href="reglement.html">www.famkwisco.be/reglement</a>.</p>
        <p>Elke deelnemer dient alvorens deel te nemen aan de Familiequiz kennis te nemen van dit reglement.</p>

        <h3>Artikel 18</h3>
        <p>Elke aanpassing aan dit reglement is een gevolg van een beslissing van de Familiequizcommissie conform Artikel 9 van dit reglement. </p>
        <p>Een wijziging aan het reglement treedt in werking vanaf het moment dat deze gepubliceerd werd op de website: <a href="reglement.html">www.famkwisco.be/reglement</a>.</p>
        <p>Het reglement kan niet gewijzigd worden tijdens de Familiequiz. </p>
        <p>Indien de omstandigheden het vereisen, kunnen de tijdens de Familiequiz aanwezige leden van de Familiequizcommissie bij unaniem akkoord  ‘ad hoc’ nieuwe regels invoeren ten einde het verloop van de Familiequiz te bevorderen.</p>

        <h3>Artikel 19</h3>
        <p>Geen enkele regel kan worden ingevoerd om:</p>
        <ol>
            <li>Bepaalde personen permanent van deelname uit te sluiten</li>
            <li>Bepaalde onderwerpen permanent uit te sluiten</li>
            <li>Het voor bepaalde kandidaten makkelijker of moeilijker te maken deel te nemen</li>
        </ol>
    </section>
</main>
</body>
</html>
